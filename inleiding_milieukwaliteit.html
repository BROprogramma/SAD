<h2>Milieukwaliteit</h2>
	<section id="milieukwaliteit_algemeen">
		<h3>Algemeen</h3>
		<p>Sinds de jaren negentig van de vorige eeuw is er op grote schaal onderzoek uitgevoerd naar de milieuhygiënische kwaliteit van de bodem. Met deze bodemonderzoeken wordt de bodem (grond en grondwater) onderzocht op de aanwezigheid van verontreinigende chemische stoffen.
		<br>De aanleiding tot het uitvoeren van bodemonderzoek kan zeer divers zijn: omdat er een vermoeden is dat de bodem is verontreinigd, omdat er op de locatie gebouwd gaat worden, omdat er een vergunning moet worden aangevraagd voor een (potentieel) milieubelastende activiteit, omdat er gegraven gaat worden, als onderdeel van een grondtransactie, etc.
		<br>Opdrachtgevers zijn niet alleen overheden maar ook en voornamelijk private partijen. Denk aan bedrijven, ontwikkelaars, exploitanten van ondergrondse netwerken en nog vele anderen. In generieke termen noemen we dit veelal de ‘initiatiefnemer’.
		<br>Vaak vormen bodemonderzoeken ook onderdeel van een wettelijk traject waarbij de resultaten ook moeten worden voorgelegd aan het bevoegd gezag. Denk hierbij aan de Wet Bodembescherming, de Wet algemene bepalingen omgevingsrecht en per 1 januari de Omgevingswet. Maar ook de Arbeidsomstandighedenwet kan aanleiding zijn tot het uitvoeren van een onderzoek naar de milieuhygiënische kwaliteit van de bodem. Er mag immers alleen in de grond gegraven worden na een gedegen risicoanalyse waarbij ook eventuele risico’s (en zo nodig maatregelen) ten gevolge van bodemverontreiniging moeten worden bekeken.
		<br>Informatie over de milieuhygiënische kwaliteit van de bodem is veelal opgeslagen in lokale of regionale ‘Bodeminformatiesystemen’. De toegankelijkheid en de kwaliteit van de opgeslagen data wisselt. De basisregistratie ondergrond beoogt deze gegevens op een eenduidige manier te registreren waardoor deze sneller, beter en op een uniforme wijze beschikbaar komen voor maatschappelijke processen waarbij de milieuhygiënische kwaliteit van de bodem een rol speelt.
		<br>In het domein Milieukwaliteit van de BRO staan de bodemonderzoeken dus centraal. Hiermee wordt de milieuhygiënische bodemkwaliteit in Nederland bepaald. Dit domein bevat alleen informatie over de landbodem en drogere oevergebieden. De waterbodem valt buiten de scope.
		<br>Op basis van het onderzoeksresultaat kan het zijn dat vervolgens, vanuit een wettelijke verplichting, een melding wordt gedaan en/of vergunning aangevraagd bij een bevoegd gezag. De melding wordt beoordeeld door bevoegd gezag om na te gaan of bepaalde activiteiten mogen worden uitgevoerd op de onderzoekslocatie, of er gegraven of gebouwd mag worden. In sommige gevallen wordt door het bevoegd gezag een beschikking afgegeven over bijvoorbeeld omvang en aanpak van een (geval van) bodemverontreiniging. Data over de besluiten van de overheden zijn eveneens vaak vastgelegd in een bodeminformatiesysteem en/of worden getoond op Bodemloket.nl.</p>
<p>Binnen het domein Milieukwaliteit zijn twee registratieobjecten benoemd. Het registratieobject Milieuhygiënisch bodemonderzoek (Site Assessment Data (SAD)) en het registratieobject Overheidsbesluit bodemverontreiniging (Site Legal Decision (SLD)).</p>

<figure id='Milieuhygiënisch_bodemonderzoek_tegel'><img src="./media/BRO_Registratieobject tegel_Milieuhygiënisch bodemonderzoek.png" alt="Milieuhygiënisch bodemonderzoek" width="350"/><figcaption>Milieuhygiënisch bodemonderzoek.</figcaption></figure>
<figure id='Overheidsbesluit_bodemverontreiniging_tegel'><img src="./media/BRO_Registratieobject tegel_Overheidsbesluit bodemverontreiniging.png" alt="Overheidsbesluit bodemverontreiniging" width="350"/><figcaption>Overheidsbesluit bodemverontreiniging.</figcaption></figure>

		
	</section>
